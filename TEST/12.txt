W 2006 roku segment kompaktowych SUV-ów nie był jeszcze tak licznie reprezentowany, wciąż dobrze sprzedawały się auta klasy niższej średniej w różnych wersjach nadwozia. Nissan oferował kompaktowe modele, jak Almera, Tiida czy Pulsar. Wprowadzając model Qashqai, kompaktowy hatchback z podniesionym prześwitem, zagrał odważnie. Ryzyko opłaciło się - rynek bardzo dobrze przyjął nowy model, a za sukcesem Nissana podążyli inni producenci. Pod koniec 2013 roku zadebiutowała druga generacja Nissana Qashqaia, która choć udana, była raczej ewolucją niż rewolucją modelu. Qashqai II także należał do lepiej sprzedających się aut w segmencie. W 2021 roku Nissan zaprezentował Qashqaia III. Jak przystało na japońską markę, auto zostało gruntownie zmodernizowane, a najwięcej zmian dokonało się w technologii. I choć auto wygląda bardzo nowocześnie, nikt nie będzie miał wątpliwości – to wciąż dobrze znany z ulic Qashqai
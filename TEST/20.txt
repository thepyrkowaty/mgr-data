Produkowana od roku 2005 Toyota Aygo zaliczana jest do segmentu A i jest najmniejszym modelem japońskiego producenta w ofercie na Europę. Druga generacja Aygo została wprowadzona na rynek w roku 2014. Obydwie generacje stworzono w kooperacji z francuskim koncernem PSA, a modelami bliźniaczymi Aygo są Peugeot 107 oraz Citroen C1. Wszystkie trzy samochody wytwarzane są w zakładach w Kolinie w Czechach (benzynowe silniki Aygo są natomiast produkowane w Polsce). Nazwa Aygo wywodzi się od wyrażenia angielskiego „I go” i ma oznaczać żwawość i mobilność małego auta.
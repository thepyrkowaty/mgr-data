Porsche Cayenne trzeciej generacji zostało oficjalnie pokazane w 2017 roku, a dwa lata później producent z Zuffenhausen zaprezentował swojego pierwszego SUV-a w stylu coupe, czyli Cayenne Coupe. Opisywany model jest najbardziej wszechstronnym autem w gamie tej niemieckiej marki – łączy cechy samochodu sportowego, luksusowej limuzyny i terenówki. W ofercie znajdziemy łącznie siedem wersji silnikowych (benzynowe oraz hybrydowe plug-in). Topowa odmiana Turbo GT ma 640 KM i osiąga „setkę” w zaledwie 3,3 s od startu.
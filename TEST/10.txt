Dziś w końcu dowiedzieliśmy się, jak wygląda nowy Nissan Qashqai w całej okazałości. Jego sylwetka przypomina nieco poprzednika, ale niektóre detale (jak np. przednie światła) zostały znacznie odważniej zaprojektowane. Uważniej przyglądając się trzeciej odsłonie tego japońskiego SUV-a można także dopatrzeć się podobieństwa do elektrycznego Nissana Ariya.Nowy Qashqai powstał na platformie CMF-C i w porównaniu z poprzednim modelem urósł o kilka centymetrów w każdą stronę. Jego obecne wymiary to 442,5 cm długości (+3,5 cm), 183,8 cm szerokości (+3,2 cm) oraz 163,5 wysokości (+1,0 cm), a z kolei rozstaw osi wzrósł do 266,6 cm (+2,0 cm).
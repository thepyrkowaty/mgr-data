Nissan Qashqai wyjechał na europejskie drogi w 2006 r. i rozpoczął w motoryzacji nową erę. Europa oszalała na punkcie samochodów tego typu, a konkurencja szybko odpowiedziała, tworząc swoje bestsellery. Teraz mocną pozycję w klasie mają choćby VW Tiguan, Peugeot 3008 czy Hyundai Tucson, ale Nissan Qashqai ani na chwilę nie opuścił ścisłej czołówki kompaktowych SUV-ów. Latem do salonów przyjedzie jego zupełnie nowe wcielenie. I pisząc "nowe", naprawdę mamy na myśli nowego SUV-a.
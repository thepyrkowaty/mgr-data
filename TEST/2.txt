Duży luksusowy crossover SUV (segment I, grupa premium) produkowany od 2005 roku. Pierwszy samochód terenowy z prawdziwego zdarzenia niemieckiej marki, po uterenowionym jedynie modelu Allroad, a do tego największy w ofercie Audi w tym segmencie. Nazwa Q7 stała się przyczyną sporu Audi z marką Infiniti, która wcześniej stworzyła modele Q45 i QX4. W wyniku porozumienia, SUV-y Q7, Q5 i Q3 będą jedynymi autami Audi nazwanymi w ten sposób (Q + liczba). Od 2015 roku oferowana jest druga generacja modelu.